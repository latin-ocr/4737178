-- 50-

phemus enim ι 532 sqq. a patre petierat ut, si Fato
ei ut rediret destinatum esset, longo saltem tempore
intermisso rediret. itaque cum non poenam subitam
ac praesentem, sed ut quam diutissime a patria retine—
retur petiisset‚ optime fieri potuit ut ad Aeolum per-
veniret Neptuno non intercedente; utre enim patefacto
a patria deicitur incipiuntque errores. quanquam κ 27
socios sua ipsorum culpa in perniciem incurrisse Ulixes
ipse dicit, et κ 31 somnum non dei opera, sed ipsius
fatigatione adlatum esse legimus. at ex eis verbis, qui-
‘bus Aeolus κ 75 Ulixem, quippe qui in deorum sit odio,
ab insula depellit, sociorum curiositatem haud sine deo
vindicante excitatam esse facile quivis coniciet. deinde
Jacobus adfert illum per Laestrygones, non per Neptu-
num naves-deperdere; hos autem, quippe qui suis inge-
niis feroces ac barbari sint, a deo stimulatos esse haud
esse veri simile. at hoc minime est necessarium. nam
Ulixi omnia dolorum atque inpedimentorum genera de-
stinata sunt3 deus contra ipse intercedat tempestatemque
excitet vel naufragium necesse esse nullo modo evinci
potest. atque idem dicendum est de eis, quae contra ce-
tera Ulixis pericula adferuntur: ubivis Neptunum atque
Jovem ut Polyphemi optatis respondeant dolores ac
moram inferre perquam probabile est. quanquam enim,
quoniam utrumque iter aeque periculosum esset, non-
Neptuni opera factum esse ut non Charybdin, sed Scyl-
lam praeterveheretur, illi concedendum est, tamen ut
omnino ad Circen, a qua provehenti ei pericula illa sub-
eunda erant, veniret, haud sine infesto numine factum
esse unus quisque pervidet. quod autem venefica μ 107
eum ne a Neptuno quidem servari posse dicit, unde

